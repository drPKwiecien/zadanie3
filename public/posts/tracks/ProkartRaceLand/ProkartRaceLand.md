ProKart Raceland - niemiecka jakość?

---
Wiecie gdzie jest Wackersdorf? Ja do niedawna też nie miałem pojęcia. Ale jeśli wpiszecie „best karting track in Germany” nazwa tego miasteczka wyskoczy Wam wysoko. Niemcy słyną z jakości, czy to zatem wreszcie kandydat na „10”? 

---

Już dojeżdżając na tor widzimy, że to nie przelewki- wita nas duży obiekt, z kładką nad główną prostą i rozbudowaną infrastrukturą. Mimo wczesnej godziny tor tętni życiem- trwa trening profesjonalnych zawodników. Sam ten fakt pokazuje, że mamy do czynienia z poważnym obiektem. Ale to nie wszystko, obok dużego otwartego toru mamy drugi zamknięty obiekt. Dwa tory na jednym obiekcie i obydwa naprawdę spore. 

---

Zacznijmy od toru wewnętrznego. Nie jest to „dostawka” do toru zewnętrznego, ale długa ciekawa nitka w potężnej hali. Nie ma fajerwerków w postaci multipoziomów czy ramp, ale nitka nie jest ułożona na siłę. Co więcej Marcel (142cm) po raz pierwszy dostaje wózek dla dorosłych. Startujemy! Od razu niestety rozczarowanie. Wózki na torze wewnętrznym mają 6.5 km, ten model jest po prostu za wolny. Co więcej, mój wózek ściąga w lewo 😕  Marcel niewiele ponad 2 sek wolniej- nieźle 🙂 

--- 

Następny jest tor zewnętrzny, gdzie zawodnicy w profesjonalnych wózkach kończą swój trening. Tu Marcel jeszcze nie może jechać. Tor jest świetny, szybki, szeroki, choć może trochę za mało techniczny. Z pewnością pro wózkiem można mieć tu dużo frajdy. Rental niestety tego nie daje. Dostajemy 9km wersję, które byłyby dobre na halę, ale nie na tak szybki tor. Do tego wózek znów jest dziwny - w zakręcie mamy podsterowność, podsterowność, snap i znów szybko podsterowność- czyli na odwrót niż byśmy chcieli. Wiadomo że dla ludzi z ulicy nie można dać zbyt szybkich wózków, ale jednak na niektórych torach jest opcja wypożyczania czegoś szybszego (np w **_[Chorwacji](/posts/tracks/MotodromPorec)_** lub **_[Portimao](/posts/tracks/Portimao)_**), czasem po spełnieniu dodatkowych wymagań i tu ta opcja bardzo by się przydała.

---

Infrastruktura jest super. Restauracja, prysznice dla zawodników, taras widokowy. Ten obiekt naprawdę ma potencjał. Gdyby wózki były szybsze i nienaganne byłoby 9.5. Gdyby do tego była możliwość wypożyczenia wózka pro, byłoby 10. Ale nie było. Dlatego jest tylko 8/10. Tylko, bo ten obiekt ma potencjał na 10. 




---

**[Link do strony Toru <click>](https://www.prokart-raceland.com/)**
---

name: Prokart RaceLand

---

type: Mixed

---

date: 2024-07-25

---

score: 8.0

---

city: Wackersdorf

---

countrycode: DE

---

YTlink: oJu9mMGVpzA