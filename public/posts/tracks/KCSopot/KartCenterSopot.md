W przerwie od plaży i molo
---
Karting w miejscowościach turustycznych często jest mocnym skrzywieniem tego fantastycznego sportu. Wrażenia motoryzacyjne schodzą na drugi plan, a priorytem staje się wyłuskanie monet od przypadkowego turysty. **Na szczęście w Sopocie jest inaczej**. 

---

Do takich miejscowości jak Sopot oczywiście nie jeździ się przede wszystkim na gokarty. Plaża, molo, Monciak, Opera Leśna - polska Perła Bałtyku ma wiele do zaoferowania. My z żonką mieliśmy fajny weekend w Sheratonie, więc wiecie - sama propozycja wplecenia tam wizyty na torze była już dość dużym wyzwaniem. Jednak każdy z odrobiną beznyny we krwi wie, że odrobina motorsportu czyni wypoczynek kompletnym :) 
---

Miejscówka jest dość specyficzna bo wpasowana w dość wąską przestrzeń przy... torach kolejowych. Trzeba przyznać, że w Sopocie powierzchni jest mało i jest droga, więc fakt ten nie powinien dziwić, a plusem jest możliwość dojścia na pieszo... choćby z plaży :) Wpływa to jednak na możliwości konfiguracji toru. Jak na te ograniczenia nitka nie jest zła - jest dość wymagająca fizycznie i ma urozmaicenie w postaci, hmm, jakby to nazwać - rampy? Coś w tym stylu. Przy większej ilości ludzi byłoby tam dość ciasno - ja miałem szczęście, ale o tym za chwilę. Wózki to standardowe Sodi - nic do zarzucenia. 
---
>*Natomiast prawdziwie kurortowe są ceny*
---
Tych z 2020 nie pamiętam, ale obecnie (a piszę to w maju 2024) 8 minut kosztuje 89pln, a to górna warszawska półka, gdzie jak wiecie z innych wpisów ceny w Warszawie są absurdalnie wysokie. Wspomniałem, że mimo wakacji i weekendu uniknąłem tłumów. Dlaczego? Było to lato 2020 i masa ograniczeń COVIDowych, a obsługa powiedziała mi, że większość gości to zagraniczni turyści. Rozumiecie już zatem skąd te ceny.  

---
# Czy warto?

---
Podsumowując, czy warto? Dla mnie ZAWSZE warto, no, może o ile toru nie udaje zamojska piwnica ***[Przeczytaj recenezję toru w Zamościu](/posts/tracks/CartwayZamosc)***. Tor w Sopocie nie urzeka niby niczym nadzwyczajnym, ale czuć tam kartingowego ducha, nie jest to typowa "atrakcja", gdzie wyzysk turysty jest jedynym atrybutem. A że za luksus jeżdżenia w kurorcie trzeba płacić? Życie. 
---

**[Link do strony Toru <click>](https://kartcenter.pl/)**
---
name: KartCenterSopot
---
type: Outdoor
---
date: 2020-08-20
---
score: 5.0
---
city: Sopot
---
countrycode: PL
